---
id: 48ef9f53-bb1f-4633-abc8-5cfcb712e377
blueprint: articles
title: 'Změna Klimatu: „Ekologickou diktaturu nepotřebujeme“ (CZ)'
perex: 'Ochrana klimatu se během pandemie zdánlivě dostala do pozadí. V určitém ohledu to může dokonce přijít vhod: Představu, že by se museli vzdát způsobu života, který představuje plýtvání zdroji, vnímá řada lidí spíše jako ohrožení než jako šanci. Sociolog a vydavatel časopisu Futurzwei Harald Welzer si přesto myslí, že se lidé nechají přesvědčit o výhodách společnosti šetrné k životnímu prostředí.'
cover_image: tdgl-2020-montanusstr-7-von-28-1568x1176-formatkey-webp-default-r.jpeg.webp
author: wolfgang-mulke
updated_by: 5eadff7d-3e8d-45a4-9cd2-d732ae7834f2
updated_at: 1648375159
content:
  -
    type: paragraph
    content:
      -
        type: text
        marks:
          -
            type: italic
        text: 'Tento článok je dostupný iba v čestine.'
  -
    type: heading
    attrs:
      level: 3
    content:
      -
        type: text
        text: 'Rok korony znamená také rok omezování sebe i ostatních – a lidé už toho mají dost. K ekologické transformaci je zapotřebí výraznějšího a trvalejšího odříkání. Lze o tom lidi vůbec přesvědčit?'
  -
    type: paragraph
    content:
      -
        type: text
        text: 'Slovo odříkání podle mě není namístě. Jde o utváření, o to, aby se nám dostalo civilizačních výdobytků jako je svoboda a život v bezpečí. Neexistuje ovšem společenská změna, proti které by nikdo neprotestoval. To už je takový rituál. Lidem jde o zachování statu quo: Jakmile si někdo připadá ohrožený, začne protestovat.'
  -
    type: paragraph
    content:
      -
        type: image
        attrs:
          src: 'asset::assets::harald-welzer-hk-formatkey-jpg-w490.jpg'
          alt: null
      -
        type: text
        marks:
          -
            type: superscript
        text: "Sociolog a sociální psycholog Harald Welzer vydává jako ředitel nadace Zukunftsfähigkeit také politický magazín „Futurzwei“.\_Foto (Detail): © Jens Steingässer"
  -
    type: heading
    attrs:
      level: 3
    content:
      -
        type: text
        text: 'Potřebujeme něco na způsob ekologické diktatury, která předepisuje jasný způsob chování, abychom prosadili nezbytné změny?'
  -
    type: paragraph
    content:
      -
        type: text
        text: 'Ne, žádnou ekodiktaturu nepotřebujeme. Ale společenský pokrok se nikdy neobejde bez konfliktů. Klidně si projděte celé moderní dějiny. Že dnes máme zákony o bezpečnosti a ochrany zdraví při práci, osmihodinový pracovní den, sociální pojištění – to všechno bylo třeba nejprve vybojovat. Tak to v moderní demokracii v právním státě chodí.'
  -
    type: heading
    attrs:
      level: 3
    content:
      -
        type: text
        text: 'Není snad zapotřebí docílit toho, aby změnu akceptovaly široké vrstvy obyvatelstva?'
  -
    type: paragraph
    content:
      -
        type: text
        text: 'Všeobecné přijetí je iluze. Je přece dětinské myslet si, že všichni pokaždé dostanou to, co chtějí. A pokud ne, znamená to, že politika je zlá. Podívejte se na vývoje, které nastaly v důsledku protestů. Podívejte se na debatu o feminismu a rovnosti pohlaví. Probíhá úplně jinak než ještě před třiceti nebo čtyřiceti lety. Tento pokrok byl těžce vydobyt, nedošlo k němu proto, že by všichni muži začali být najednou shovívaví.'
  -
    type: heading
    attrs:
      level: 3
    content:
      -
        type: text
        text: 'Výrobci velkých SUV v reklamě slibují svobodu a komfort. Jaký příběh by mohl pozitivně doprovázet omezení konzumu?'
  -
    type: paragraph
    content:
      -
        type: text
        text: 'Nerovnováha ve vnímání vzniká tak, že konzumní společnost o sobě bez ustání vypráví dobré příběhy, zatímco hnutí na ochranu životního prostředí a klimatu šíří jenom příběhy o zániku planety a skromnosti. Z komunikačního hlediska jde o obrovský problém. Je třeba mluvit jinak – mluvit o utváření, ne o zříkání se. K modernizaci společnosti máme přece skutečné důvody. Veřejnou mobilitu můžeme zorganizovat mnohem lépe. Můžeme zlepšit formy bydlení a lépe definovat venkov. A můžeme dosáhnout jiného zemědělství a potravinářství. K tomu bychom nepotřebovali ani jediný negativní argument.'
  -
    type: heading
    attrs:
      level: 3
    content:
      -
        type: text
        text: 'Proč tedy ten příběh nikdo nevypráví?'
  -
    type: paragraph
    content:
      -
        type: text
        text: "My to ve\_"
      -
        type: text
        marks:
          -
            type: italic
        text: "Futurzwei\_"
      -
        type: text
        text: 'děláme, ale podívejte se na předvolební boj: V programech stran zastoupených ve spolkovém sněmu není nic, co by souviselo s proměnou. To, co tam stojí, je všechno z 20. století. Jak má potom vzniknout pocit, že by bylo atraktivní a vzrušující se jako společnost proměnit? Panuje bohužel politika, která se řídí výsledky veřejného mínění, jenomže to je pouze nepochopený dodavatelský servis. Etablované strany musí vyprávět nové příběhy. Jestliže k tomu nemají odvahu, musí se toho ujmout občanská společnost.'
  -
    type: heading
    attrs:
      level: 3
    content:
      -
        type: text
        text: 'Kdo musí zaskočit, pokud strany selhávají – třeba Fridays for Future?'
  -
    type: paragraph
    content:
      -
        type: text
        text: 'Ujímají se toho občanská hnutí jako Fridays for Future, částečně ale také různá ekonomická odvětví, třeba finanční sektor. Tam je velkým tématem udržitelnost. I určité oblasti výroby se odklánějí od fosilních paliv. Některé části společnosti jsou mnohem dál než politika.'
  -
    type: heading
    attrs:
      level: 3
    content:
      -
        type: text
        text: 'Mohou menšiny skutečně něco změnit?'
  -
    type: paragraph
    content:
      -
        type: text
        text: 'Sociální hnutí jsou vždycky menšinová. Podívejte se na vliv Fridays for Future. Spolková vláda by nikdy neschválila klimatický balíček z roku 2019, kdyby tohle hnutí neexistovalo, a přece je to pouze drobná menšina.'
  -
    type: heading
    attrs:
      level: 3
    content:
      -
        type: text
        text: 'Jak by mohla vypadat kulturní vize pro klimaticky neutrální společnost?'
  -
    type: paragraph
    content:
      -
        type: text
        text: 'Chci, abychom mluvili o jiných věcech než o odříkání si a abychom přinášeli jiné hodnoty. O čem lidé mluví, když krátce před smrtí bilancují? Nikdo přece neřekne, že málo nakupoval na Amazonu. Lidé říkají – málo jsem mluvil se svým synem. Moc jsem se věnoval práci a málo rodině. Lidé mluví o vztazích, ne o konzumu. To je můj hlavní argument: nejdůležitější jsou vztahy, protože větší konzum neznamená větší štěstí. Existuje spousta krásných zážitků, které s konzumem nijak nesouvisí. Pokud lidé rozpoznají užitek ekosociální transformace, bude se jim líbit i tohle.'
---
